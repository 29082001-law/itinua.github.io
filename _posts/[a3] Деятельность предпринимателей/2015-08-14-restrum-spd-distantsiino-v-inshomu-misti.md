---
layout: article
categories: [a3, actual]
title: Реєструєм ФОП дистанційно в іншому місті 
img: predpr d.jpg
author: katerina-britskaya
--- 
Якщо ви вирішили зареєструватись як фізична особа-підприємець (далі – ФОП) проте живете і працюєте в іншому місті, аніж адреса вашої прописки, і не маєте змоги відвідати реєстратора в тому місті, де прописані, тоді на ваш розсуд пропонується два варіанти 
дистанційної реєстрації ФОП. Перший варіант, це знайти спеціалістів, що займаються реєстраціями, за місцем вашої прописки, 
оформити на них нотаріальну довіреність і вислати їм. Далі спеціалісти зроблять все за вас, починаючи від реєстрації до
отримання всіх документів. Другим варіантом є можливість самостійно пройти процедуру реєстрації дистанційно. 

**Необхідні документи:** 

* [Реєстраційна картка (форма 10)](/pdf/Форма%2010.doc)

* Копія ідентифікаційного коду

* [Опис документів (тобто перелік документів, що подаються)](/pdf/Опис%20вкладення.docx)

Якщо у вас не має можливості подати документи держреєстратору особисто, ви можете надіслати їх поштою (рекомендованим листом), 
тоді свій підпис на реєстраційній картці слід завірити у нотаріуса, чи подати їх  в електронному вигляді через [реєстраційний
портал](http://rp.irc.gov.ua). Для електронної реєстрації необхідно отримати електронний ключ від акредитованого центру 
сертифікації ключів. Такі центри діють при податкових інспекціях, ключі оформляють безкоштовно за декілька хвилин. 

З процедурою оформлення електронних ключів можна ознайомитись, перейшовши [за посиланням](http://www.acskidd.gov.ua/r_kor).

Коли процедура отримання ключів пройдена, можна приступати до електронної реєстрації, налаштувавши реєстраційний портал у 
себе на комп’ютері згідно інструкцій, що на сайті, та зареєструвавшись як користувач.

Далі слід натиснути «Вхід» та ввести шлях до електронного ключа і пароль до нього.

![/images/Perw%20skrin%20K.png](/images/Perw%20skrin%20K.png)

![/images/2skr%20K.png](/images/2skr%20K.png)
 
 
Після цього натискаємо «Електронні заяви» - «Створення заяви» - «для реєстрації фізичної особи-підприємця».

![/images/3%20skrK.png](/images/3%20skrK.png)
 
Далі заповняємо вкладки «Відомості про ФОП», «Види діяльності» і т.д. і у вкладці «Документи» ставим галочку на
Реєстраційній картці, копії ідентифікаційного коду та опису вкладення. Після введення інформації у кожній вкладці 
натискаєм кнопку «Зберегти».
 ![/images/reyestrport.png](/images/reyestrport.png)

Далі у вкладці  «Скановані копії»  прикріпляємо скан заповненої та підписаної  реєстраційної картки (в даному випадку
нотаріальне засвідчення підпису не вимагається), ідентифікаційного коду та опису вкладення у форматі  багатосторінкового 
TIFF, чорно-білого кольору, роздільною здатністю 150 dp, розміром не більше 200 kb. Для цього натискаємо на «завантажити файл 
та підпис окремо», обираємо шлях до сканованої копії документа та шлях до електронного ключа, вводим пароль до ключа, 
натискаємо «Підписати» і «Зберегти». Після цього в правому лівому кутку натискаємо синю кнопку «Підписати», вводим пароль 
ключа, і натискаємо «Подати». Тепер документи подані.

![/images/5skrK.png](/images/5skrK.png)
 
Результати розгляду заяви можна відслідковувати на порталі у вкладці «Стан обробки в реєстрі», а також можна отримати 
електронну Виписку про реєстрацію ФОП, яка буде доступна в порталі після реєстрації.  Для цього натиснути на «Дії з заявою» –
«переглянути документ» – «Завантажити документ». Також Виписку про реєстрацію можна отримати особисто у будь-якого 
держреєстратора, незалежно від місця прописки.

![/images/6skrK.png](/images/6skrK.png)

Якщо ви вирішлили зареєструватись платником єдиного податку 3 групи, то документи в податкову можна подати скориставшись
реєстраційним порталом, завантаживши скановану копію заяви про обрання спрощеної системи оподаткування) чи надіслати поштою 
з кур’єрською доставкою аби не пропустити строк в 10 календарних днів з моменту реєстрації в реєстратора. Інакше зможете 
перейти на єдиний податок вже в наступному кварталі. 

Також в податковій за місцем прописки необхідно буде зареєструвати книгу
обліку доходів і витрат, її можна надіслати поштою чи зареєструвати в електронному вигляді за допомогою електронних ключів.

Інформація про реєстрацію ФОП є відкритою, її можна перевірити на [сайті Мін’юсту](https://usr.minjust.gov.ua/ua/freesearch),а інформацію про реєстрацію платником єдиного податку на сайті [Державної фіскальної служби](http://www.sfs.gov.ua/rpep).
_____________
*** Ми готові вирішити Ваші юридичні питання в сфері IT-бізнесу, тому, що ми спеціалізуємося на цьому. ***

*** Юридична фірма "Laudis" ***

http://ru.laudis.ua/

info@laudis.ua

+38 044 271 41 54

+38 067 220 74 61

Будемо раді співпраці!
