---
layout: article
categories: [a3, actual]
title: Декларація про доходи 2015
img: poddekl.jpg
author: lyubomir-ostapiv
---


Якщо ви отримували в 2015 році доходи з іноземних джерел (від клієнтів чи роботодавців) не як фізична особа-підприємець(ФОП), 
то є зобовязання подати Декларацію про майновий стан та доходи за 2015 рік.

В цій статті ви знайдете корисну інформацію щодо розрахунку податку на доходи фізичних осіб, бланк та приклад декларації, 
а також інформацію щодо відповідальності за несплату податків.
____________________

Строки подачі декларації: до 1 травня 2016 року за 2015 рік.

Строки сплати податку: до 1 серпня 2015 року.

![ ](/images/podnadox.jpg)

Ви можете спробувати подати декларацію електронно через [кабінет платника податків](http://kpp.minrd.gov.ua/Publish/PublishedApp.aspx)
Але минулого року,
вбивши купу часу на отримання ключа і спроби розібратися з софтом податкової, я врешті решт відправив 
поштовим листом з оголошеною цінністю, вклавши опис. Відправляти слід в інспекцію за місцем вашої реєстрації (прописки) 
здається хоча б за 10 днів до 1 травня.

Загальна інформація по ставкам за 2015 і 2016 роки ось така:

![ставки податку ПДФО](/images/podnadox2.jpg)


Ставка податку на доходи з іноземних джерел 15% на суму 12180 грн, 20% на все що вище плюс ще 1.5% військового податку
на всю суму.**Ви можете подивитись розрахунок в**[Прикладі Декларації про майновий стан та доходи за 2015 рік](https://docs.google.com
/spreadsheets/d/193JNEXZEV0KCGcMQMMcBTv0xn82-DI5W87Sc7W1zt9Q/edit#gid=1720033552).

Перевірка декларації саме фізичних осіб – туманна сфера. Теоретично податкова може провести лише камеральну перевірку 
пртягом 60 днів після подачі (але не пізніше 1 серпня),  звіривши дані декларації з наявними у себе з електронними даними.
При камеральній перевірці не можуть вимагатися первинні документи. На практиці все неоднозначно і залежить від конкретного 
інспектора. Наприклад якщо ви декларуєте податкову знижку, то ймовірно документи на витрати мають бути надані.

**Питання яке багатьох хвилює, це відповідальність за неподачу декларації та відповідальність за вказування занижених доходів!**

Неподати декларацію = адмін штраф 170 грн + 25% штрафу від несплаченого податку + пеня, якщо факт якимось чином виявлять.
Яким чином, незрозуміло.

Слід зазначити, що в ДПА наразі немає ефективних інструментів відстежувати рух коштів по рахункам українцям, вони захищені 
банківською таємницею. Розкриття іноземних рахунків типа Payoner, це взагалі по ймовірності десь як використання Slack для 
внутрішніх комунікацій в податковій. Звичйно, якщо ви не простий фрілансер, а приготорговуєте зброєю або наркотиками, то 
все можливо, бо в першу чергу це в полі зору західних правоохоронців.  Гроші Януковича з допомогою ФБР знайшли і заморозили, 
незважаючи на ошфори і латвійські банки. Чи всі, не знаю))

Якщо за три роки несплачених податків набереться на 689+ тис грн (увага: не доходів, а саме несплачених податків!) то наступає 
і кримінальна відповідальність. (ст 212).  Штраф 17000-34000 грн або позбавлення права обіймати певні посади чи займатися певною
діяльністю на строк до трьох років. Більше про кримінальну відповідальність [тут](https://docs.google.com/document/
d/15KS4pPm8Cu4pg0HHjIov1S-919yvsD1lF1GquIQlSlA/edit#)

Окрім як по ухвалі суду в рамках кримінального впровадження, частково банківська таємниця може бути знята органами державної влади
(не ДФС), якщо ви родич держслужбовців або отримувач соціальної допомоги від держави. Як діють ці нові норми мені толком незрозуміло
навіть з неформального спілкування з “експертами”, базове законодавство можна почитати [тут](https://docs.google.com/document/
d/15KS4pPm8Cu4pg0HHjIov1S-919yvsD1lF1GquIQlSlA/edit#)

Прогнозую, що ми будемо рухатися в напрямку цивілізованого світу, де є контроль витрати-доходи , обмеження на готівкові розрахунки 
і обовязок продавців повідомляти в податкову про “великі” покупки. В Україні грамотна і професійна міністр фінансів з заступниками,
які прекрасно все розуміють. Тому швидше це питання 1-2 років

В майбутніх умовах якщо фрілансер купив квартиру/машину, то в нього в деклараціях мало бути задекларовано доходи і сплачено податки.
Інакше офіційні і законні питання. Поки термін незаконне збагачення  зявився тільки щодо державних службовців чиновників.
А кримінальна відповідальність за приховування активів в деклараціях буде введена з 2017 знову ж таки тільки для чиновників.

**Питання/Відповіді**

***Чи існує софт як TurboTax в США, щоб спрости процес заповення і відправки декларації?***

Я знайшов сайт з досить грамотними розясненнями і прикладами.  [(Агенція з податкового декларування)](https://apd.com.ua/).
Там є  програма Easy tax за
150 грн. Повноцінно її протестувати не вистачило часу, застосую програму до складання власної декларації і напишу в окремому пості.

***Чи можу я найняти консультантів для допомоги в заповненні декларації?***

Ви можете звернутись в [ЮФ «Центр правового консалтингу»](http://www.cpk.ua/), які є партнером сайту Агенції з податкового декларування. Або звернутись у 
фірму [Фінасистент](http://finassistant.com.ua/uk/), яка добре себе зарекомендувала в обліку підприємств і допомозі стартапам. Або в будь яку іншу фінансову компанію з 
гарною репутацією. Вартість консультацій для простої декларації не мала б перевищувати 1500 грн.

**ДОДАТКИ**

ПОДИВИТИСЬ ПРИКЛАД:[ ДЕКЛАРАЦІЯ ПРО МАЙНОВИЙ СТАЙ ТА ДОХОДИ 2015](https://docs.google.com/spreadsheets/d/
193JNEXZEV0KCGcMQMMcBTv0xn82-DI5W87Sc7W1zt9Q/edit#gid=416490225)

[СКАЧАТИ ОФІЦІЙНИЙ БЛАНК ДЕКЛАРАЦІЇ ПО ДОХОДИ в ФОРМАТІ ЕКСЕЛЬ](https://www.dropbox.com/s/fue4xtkmb2bve8c/2016%20Deklaratsiya.rar?dl=0)

**Примітки:** В декларації є основний лист і 4 додатки. Заповнювати потрібно тільки ті додатки, які стосуються отриманого виду доходу.
Іншими словами, наприклад якщо у вас не було інвестиційних доходів, то Ф2 ви не заповнюєте.

***Діскложер)): Викладені в статі цифри і твердження беруться з власного досвіду та власного розуміння законів. Я не надаю платні***
***консультації по декларуванню доходів та не є представником державних органів чи податкових консультантів.***

***Якщо ви хочете офіційне розяснення зі свого питання, спробуйте звернутись в ДФС по місцю або за телефонами.Інформаційно-довідковий*** 
***департамент: 0-800-501-007 (безкоштовно зі стаціонарних телефонів); (044) 454-16-13 з 8.00 до 20.00 (крім суботи та неділі) для***
***мешканців м. Києва.*** 

