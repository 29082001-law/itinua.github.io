---
layout: article
categories: [a3, actual]
title: З ким може співпрацювати ФОП на 2 групі єдиного податку
img: yakiFOPDo2G.jpg
author: anna-ivanenko
--- 

*Умовами перебування ФОП на другій групі єдиного податку є наступне (відповідно до п.п. 2 п. 4 ст. 291 ПКУ):*

• надання послуг, у т.ч. побутових, платникам єдиного податку та / або населенню, виробництво та продаж товарів, діяльність 
у сфері ресторанного бізнесу;

• кількість співробітником повинно бути не більше 10 осіб;

• дохід не повинен перевищувати 1 500 000,00 грн.

*Дія цього підпункту не поширюється на* фізичних осіб - підприємців, які надають посередницькі послуги з купівлі, продажу, 
оренди та оцінювання нерухомого майна (група 70.31 КВЕД ДК 009:2005), а також здійснюють діяльність з виробництва, постачання,
продажу (реалізації) ювелірних та побутових виробів з дорогоцінних металів, дорогоцінного каміння, дорогоцінного каміння 
органогенного утворення та напівдорогоцінного каміння.

Такі фізичні особи - підприємці належать виключно до третьої групи платників єдиного податку, якщо відповідають вимогам, 
встановленим для такої групи;

Після ознайомлення з вищезазначеною інформацією може виникнути питання, а чи може єдинщик на 2 групі співпрацювати з 
особою (юридичною чи фізичною), яка перебуває на загальній системі оподаткування?

Державна податкова служба України у листі від 07.12.2012 р. N 6815/0/61-12/23-50.0214 роз’яснила щодо можливості ФОП як 
платника єдиного податку другої групи здійснювати продаж товарів, надавати послуги юридичній особі на загальній системі 
оподаткування.

Державна податкова служба зазначила, що платник єдиного податку другої групи може здійснювати продаж товарів платникам 
податків незалежно від обраної ними системи оподаткування. Це є можливим за умови дотримання кількості працівників та обсягу 
доходу.

У разі надання послуг особі, яка перебуває на загальній системі оподаткування, платник єдиного податку другої групи 
зобов'язаний перейти на застосування ставки єдиного податку, визначеної для третьої або п'ятої групи платників єдиного 
податку, або на загальну систему оподаткування.

При цьому пп. 4 п. 293.4 ст. 293 Кодексу передбачено, що до доходу, отриманого від здійснення видів діяльності, які 
не дають права застосовувати спрощену систему оподаткування, застосовується ставка єдиного податку у розмірі 15 відсотків

Отже, платник єдиного податку другої групи, за умови дотримання п.п. 2 п. 291.4 ст. 291 Кодексу, може здійснювати продаж 
товарів платникам податків незалежно від обраної ними системи оподаткування.
