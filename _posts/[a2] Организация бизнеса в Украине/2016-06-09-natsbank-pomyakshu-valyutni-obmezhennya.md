---
layout: article
categories: [a1, actual]
title: Нацбанк пом’якшує валютні обмеження
img: valobm.jpg
author: katerina-britskaya
---

В Україні продовжують діяти тимчасові валютні обмеження Нацбанку, проте з сьогоднішнього дня стають дещо пом’якшеними. Зокрема,
НБУ зменшив обсяг обов’язкового продажу надходжень на рахунки українських суб’єктів господарювання (в тому числі фізичних 
осіб-підприємців ) в іноземній валюті з 75% до 65 %.  Також, Нацбанк дозволив здійснювати продаж готівкової іноземної валюти на одного
клієнта за  один операційний день в сумі до 12 тис. грн в еквіваленті (раніше дозволялось продавати лише до 6 тис. грн).  Крім цього 
пом’якшені вимоги щодо видачі валюти готівкою з поточних та депозитних рахунків і тепер можна отримувати через каси та банкомати до 100 
тис. грн в еквіваленті  (раніше – до 50 тис. грн). А також повністю зняті обмеження щодо видачі готівки в національній валюті. До цього 
діяло правило, яке дозволяло банкам видавати готівку в гривнях в межах до 500 тис. грн. на добу.

З 15 червня 2016 року змінюється порядок проведення валютно-обмінних операцій, а саме банкам дозволяється змінювати курси купівлі та 
продажу іноземної валюти протягом операційного дня. Проте як і раніше, при купівлі іноземної валюти особа має пред’являти документ, який
посвідчує особу та її резидентність.

Незмінними залишається строк для проведення розрахунків в іноземній валюті за імпортними та експортними операціями, який становить 90 
календарних днів. 

**Законодавство: **
Постанова Правління НБУ № 342 від 7 червня 2016 року «Про врегулювання ситуації на грошово-кредитному та валютному ринках України». Діє 
до 14 вересня 2016 року.  
Постанова Правління НБУ № 341 від 7 червня 2016 року  «Про внесення змін до деяких нормативно-правових актів Національно банку України»
(в сфері здійснення валютно-обмінних операцій)
