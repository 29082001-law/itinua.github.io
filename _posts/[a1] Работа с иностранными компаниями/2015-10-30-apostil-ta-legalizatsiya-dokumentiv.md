---
layout: article
categories: [a1, actual]
title: Апостиль та легалізація документів
img: konlegaz.jpg
author: katerina-britskaya
---
Офіційні документи,  що видані в Україні, мають юридичну силу на території іншої держави після їх засвідчення у встановленому 
законодавством порядку. Така процедура засвідчення документів передбачена Гаазькою конвенцією 1961 р., яка є чинною в більшості 
країнах світу , в т. ч. Австрії, Бельгії, Данії, Індії, Ірландії, Італії, Німеччині, Нідерландах, Сполученому Королівстві 
Великобританії та Північної Ірландії, США, Швеції, Швейцарії та ін. З повним переліком країн-учасниць Гаазької конвенції можна 
ознайомитись [тут] (http://www.hcch.net/index_en.php?act=conventions.status&cid=41 ). Якщо країна не є учасницею Гаазької 
конвенції 1961 р., тоді засвідчення документа проводиться шляхом його консульської легалізації.

На території деяких країн, а саме Білорусії, Болгарії, Грузії, Естонії, Литви, Латвії, Польщі, Росії, Румунії, Сербії та Чехії 
та ін., офіційні документи, що видані в Україні, приймаються без засвідчення їх апостилем чи легалізації. Нотаріальне 
засвідчення документу, або його посвідчення компетентним органом, наприклад профільним міністерством України, для таких країн 
є достатнім. Ці питання регулюються міжнародними угодами про правову допомогу з зазначеними країнами. З переліком країн, з 
якими Україна уклала договори про правову допомогу, можна ознайомитись [тут] (http://zakon3.rada.gov.ua/laws/show/v1891323-12#n9). 

Варто пам'ятати, що апостиль проставляється лише на офіційних документах, напр. на дипломах про освіту, рішеннях суду, 
нотаріально завірених документах, свідоцтвах про шлюб, свідоцтвах про реєстрацію компанії та ін. Проте не проставляється 
на оригіналах паспортних документів, посвідченнях, документах, які видані посольствами чи консульствами.
	
Строк проставлення апостилю в Україні залежить від виду документа та органу видачі, але в загальному становить від 5 до 20 
робочих днів.
	
Часто документи, які видані в Україні повинні бути перекладені на мову країни, куди документ направляється або на іншу мову,
яка вимагається. В цьому випадку документи підлягають подвійному апостилюванню. Це означає, що спочатку апостиль 
проставляється на самому документі, а потім вже на його нотаріально завіреному перекладі. Нерідко подвійний апостиль 
проставляється двома різними органами, що ускладнює саму процедуру засвідчення.
	

