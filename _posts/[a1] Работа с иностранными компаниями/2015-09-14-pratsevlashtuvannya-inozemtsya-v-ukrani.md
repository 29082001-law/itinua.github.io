---
layout: article
categories: [a1, actual]
title: Працевлаштування іноземця в Україні  
img: inostranecrabota.jpg
author: katerina-britskaya
---
Компанія, яка вирішила працевлаштувати іноземця, повинна пройти процедуру оформлення дозволу на застосування праці в центрі 
зайнятості. Отримання такого дозволу не вимагається, якщо у іноземця є посвідка на постійне проживання в Україні. 
За оформлення дозволу справляється плата в розмірі 4 мінімальних заробітних плат. 
Найчастіше оформлення дозволу на застосування праці іноземців здійснюється з підстави, що в Україні відсутні кваліфіковані 
працівники, які можуть виконувати відповідний вид роботи. 

**Крок перший **

Подати в центр зайнятості звіт про попит на робочу силу (форма 3ПН) не пізніше, ніж за 15 календарних днів до дати звернення
для оформлення дозволу.

**Крок другий **

Після спливу 15 календарних днів після подачі звіту про попит на робочу силу до центру зайнятості подаються:

-	[Заява в ЦЗ для видачі дозволу/продовження дію дозволу на застосування праці](http://itin.com.ua/pdf/Заява в ЦЗ для видачі дозволу/продовження дію дозволу на застосування праці)

-	Копія диплома про освіту іноземця з нотаріально посвідченим перекладом на українську мову

-	Копія паспорта іноземця з нотаріально посвідченим перекладом на українську мову

-	Два кольорових фото  (3.5*4.5 см)

-	Медична довідка

-	Довідка про те, що посада іноземця не пов’язана з належністю до громадянства  і не потребує допуску до державної таємниці

-	Довідка про несудимість, що видана в Україні, якщо іноземець на момент оформлення дозволу перебуває на території України. 
Довідка дійсна протягом 30 днів з дня видачі. 

-	Довідка про несудимість, що видана в країні походження (перебування) іноземця, якщо іноземець на момент оформлення дозволу 
перебуває за межами України. Така довідка повинна бути легалізована, в центр зайнятості подається разом з нотаріально 
засвідченим перекладом на українську мову.
Документи приймаються за описом, справі присвоюється реєстраційний номер.  За цим номером можна прослідковувати інформацію 
про результати розгляду документів на сайті. Строк розгляду документів 7 робочих днів.

**Крок третій **

Перерахувати кошти за видачу дозволу від імені роботодавця, вказавши ім’я іноземця, щодо якого видано дозвіл. Кошти можна 
сплатити через касу в банку, тобто не обов’язково здійснювати платіж з рахунка компанії-роботодавця. Кошти перераховуються на
рахунок центру зайнятості, після прийняття рішення про видачу дозволу протягом 10 робочих днів з дня отримання рішення про
видачу дозволу. Квитанція про оплату подається в центр зайнятості разом з супровідним листом від компанії-роботодавця. 

**Крок четвертий **

Отримати дозвіл на застосування праці іноземця

**Крок п’ятий**

Подати засвідчену роботодавцем копію трудового контракту з іноземцем в центр зайнятості після отримання дозволу протягом 7 
робочих днів з дати укладення.
Оформлений дозвіл може бути продовжений, для цього не пізніше ніж за 20 календарних днів до дати закінчення дії дозволу, 
роботодавець подає в центр зайнятості заяву, 2 фото і довідку про несудимість, що видана в Україні, якщо іноземець на момент 
оформлення дозволу перебуває на території України. Інші документи подають в разі внесення до них змін. Звіт про попит на робочу силу не подається, плата за продовження дозволу не справляється. Важливо! В заяві на продовження вказувати назву посади, таку ж як вказана в первинно виданому дозволі. 
Корисні посилання для роботодавців, що знаходяться в Києві:

[Реєстр рішень центру зайнятості, де можна прослідкувати про резкльтат розгляду доків]
( http://www.dcz.gov.ua/kie/control/uk/publish/category?cat_id=19776 )

[Реквізити для перерахування коштів за видачу дозволу ]
( http://www.dcz.gov.ua/kie/control/uk/publish/article?art_id=19929&cat_id=19775)
