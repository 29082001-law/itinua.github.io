---
layout: article
categories: [a1, actual]
title: Нерезиденти в Україні екстрені міри 
img: australia-visa-application-952.jpg
author: katerina-timchenko
---

У зв’язку з карантином, введеним в Україні 12 березня 2020 року у міграційній сфері було введено декілька наступних новел:

1. До іноземців та осіб без громадянства, які не змогли виїхати за межі України або не змогли звернутися до територіальних 
органів/підрозділів Державної міграційної служби України із заявою про продовження строку перебування на території України 
та/або про обмін посвідки на тимчасове/постійне проживання, не буде застосовуватися адміністративна відповідальність за порушення 
законодавства про правовий статус іноземців та осіб без громадянства, якщо такі порушення настали в період чи внаслідок встановлення 
карантину.

Варто наголосити на тому, що вищезазначене стосується  виключно іноземців та осіб без громадянства, які станом на початок карантинних 
заходів перебувають в Україні на законних підставах, тобто ті, що:
* мають посвідку на тимчасове/постійне проживання в Україні
* перебувають в Україні протягом дії візи
* чий строк перебування на території України продовжено у визначеному законі порядку

Нагадаємо, що порушення іноземцями та особами без громадянства правил перебування в Україні, тобто 
*	проживання без документів на право проживання в Україні
*	за недійсними документами або документами, термін дії яких закінчився 
*	працевлаштування без відповідного дозволу на це, якщо необхідність такого дозволу передбачено законодавством України 
*	недодержання встановленого порядку пересування і зміни місця проживання
*	ухилення від виїзду з України після закінчення відповідного терміну перебування
*	працевлаштування після в'їзду в Україну у визначений строк
*	порушення правил транзитного проїзду через територію України,-
тягнуть за собою накладення штрафу від ста до трьохсот неоподатковуваних мінімумів доходів громадян(1700-5100 грн, станом на березень 2020 року).

2. Також передбачено, що оформлення документів, що посвідчують особу(посвідка на тимчасове та постійне проживання), підтверджують 
громадянство України чи спеціальний статус особи, у період введення карантину здійснюється за місцем звернення особи.

3. З дня оголошення карантину зупиняється перебіг строків звернення за отриманням адміністративних та інших послуг та строків надання цих послуг, визначених законом. Від дня припинення карантину перебіг цих строків продовжується з урахуванням часу, що минув до його зупинення.
Простіше кажучи, відбуватиметься замороження строків подання документів до 3 квітня 2020 року.

4. З 0:00 16 березня 2020 року (опівночі між 15 та 16 березня) до 0:00 3 квітня (опівночі між 2 та 3 квітня) припинено в’їзд на територію 
України для іноземців та осіб без громадянства. Виключення становлять акредитовані дипломати представництв іноземних країн в Україні, 
співробітники представництв міжнародних організацій. МЗС також в особливих випадках має право видавати індивідуальні дозволи на в’їзд 
іноземців. Заборона на в’їзд може бути скасована чи продовжена в залежності від ситуації із поширенням коронавірусу COVID-19 у світі.
Громадяни України та ті іноземці, які мають право на постійне або тимчасове проживання на території України, мають право в’їзду в Україну.

*Наша команда юристів буде рада допомоги вашому бізнесу щрдо оформлення іноземців, що працюють в Україні*
