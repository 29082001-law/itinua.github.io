---
layout: article
categories: [a1, actual]
title: НБУ спрощує документування експорту послуг з України
img: heading.jpg
author: anna-ivanenko
---

8 липня 2015 року на сайті Національного банку України опубліковано прес-реліз, в якому висвітлюється порядок валютного 
контролю у разі експорту резидентами послуг через мережу Інтернет.

Під час проведення розрахунків резидентами банки вимагають від своїх клієнтів копії договорів з нерезидентами, акти та інші 
документи, що підтверджують виконання робіт, надання послуг, експорт прав інтелектуальної власності. Для спрощення процедури 
підтвердження розрахунків та дотримання усіх необхідних процедур резиденти можуть використовувати як зовнішньоекономічний 
договір документи, що застосовуються у міжнародній практиці, якщо такі документи відповідають певним умовам.
 
Зокрема, такі документи можуть уважатися договором у випадку, якщо будуть належно оформлені, міститимуть достатню інформацію 
про сторони, між якими мають здійснюватися розрахунки, умови та вимоги, згідно з якими встановлюються зобов’язання, а також 
прийняття стороною пропозиції (оферти) і вчинення нею відповідних дій. Це можуть бути публічна пропозиція про угоду (оферта) 
і підтвердження про її прийняття іншою стороною, рахунок-фактура (інвойс) або інші.
  
Важливо, що для копій документів, що подаються резидентом до банку, достатнім є засвідчення власноручним підписом резидента 
(уповноваженої ним особи) та відбитком його печатки (за наявності).
 
Під дію вищезазначених правил підпадають такі сфери діяльності:
 
•	біржі фрілансу (програмісти, дизайнери, копірайтери, перекладачі);

•	прямі продажі (програмісти, дизайнери, копірайтери, перекладачі);

•	магазини аплікацій (програмісти), стоки (фотографи, ілюстратори, оператори);

•	торгівельні майданчики (майстри, посередники з продажу товарів Made In Ukraine);

•	рекламні посередники (власники сайтів, блогери) тощо.

Заступник Голови Національного банку Владислав Рашкован так прокоментував спрощення порядку валютного контролю за операціями з
експорту резидентами послуг через мережу Інтернет: “Такий крок Національного банку України - це win-win ситуація для України:
ІТ- підприємці можуть більше зосередитися на основному бізнесі, а не на бюрократії, сам по собі ринок буде зростати швидше 
завдяки дерегуляції. Як результат, побачимо зростання ВВП і приплив валюти до країни, яка ще вчора залишалася на рахунках і 
картках в іноземних банках.
