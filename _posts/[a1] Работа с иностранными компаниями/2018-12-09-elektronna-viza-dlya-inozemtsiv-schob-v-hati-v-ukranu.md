---
layout: article
categories: [a1, actual, featured]
title: Електронна віза для іноземця для в'їзду в Україну 
img: Google.jpg
author: olga-bondar
---
Обновления 12.09.2018 г.На сайті Міністерства закордонних справ України (Інтернет-посилання: https://mfa.gov.ua/ua/consular-affairs/entering-ukraine/e-visa) 
з’явилась інформація про те, що з 04 квітня 2018 р. іноземці з визначених 45 держав можуть звернутися за оформленням української 
електронної візи (е-Віза), що видається для разового в’їзду в Україну з туристичною або діловою метою строком до 30 днів.
Зокрема, така опція доступна для іноземців таких країн: Австралія,  Багамські Острови, Барбадос, Бахрейн, Болівія, Бутан, Вануату, Гаїті, 
Ґватемала, Гондурас, Ґренада, Домініка,   Домінікана, Індонезія, Камбоджа, Катар, Коста-Ріка, Кувейт, Лаос, Маврикій,   Малайзія, Мальдіви, 
Мексика, Мікронезія, М'янма, Непал, Нікараґуа, Нова Зеландія, Оман, Палау, Перу, Сальвадор, Самоа, Саудівська Аравія, Сейшельські Острови, 
Сент-Вінсент і Ґренадини, Сент-Люсія, Сінгапур, Суринам, Таїланд, Тімор-Лешті, Тринідад і Тобаґо, Тувалу, Фіджі, Ямайка.

 *Для оформлення е-Візи необхідно*:
1. Зареєструватися на веб-платформі МЗС evisa.mfa.gov.ua
2. Заповнити візову анкету [онлайн](https://evisa.mfa.gov.ua/).
2. Завантажити фотокартку та скановані копії документів:
- паспорта,
- дійсного полісу медичного страхування (з покриттям витрат щонайменше на 30 000 євро),
- документа, що підтверджує наявність достатнього фінансового забезпечення,
- документа, що підтверджує туристичний/діловий характер подорожі в Україну (бронювання готелю/ туристичний ваучер / договір про надання 
туристичних послуг/запрошення зареєстрованої в Україні юридичної особи тощо).
4. Сплатити онлайн консульський збір (65 дол.США) банківською карткою.
Рішення про оформлення е-Візи або візову відмову надсилається на електронну пошту заявників у термін до 9 робочих днів з дня успішної 
реєстрації анкети і сплати консульського збору.
Для в’їзду в Україну потрібно роздрукувати отриману е-Візу та пред’явити разом з паспортом прикордонним органам України (е-Віза дійсна 
для в’їзду у міжнародних пунктах пропуску через державний кордон).
Міністерство закордонних справ України рекомендує усім заявникам перед реєстрацією та заповненням клопотання про оформлення е-Візи 
ознайомитися з корисною інформацією про порядок роботи з веб-платформою за Інтернет-адресою: https://evisa.mfa.gov.ua/Help
Інформаційна підтримка заявників -  evisa@mfa.gov.ua
