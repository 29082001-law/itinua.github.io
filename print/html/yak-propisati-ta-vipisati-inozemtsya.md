---
layout: html
categories: [a3, actual,]
title: Як прописати та виписати іноземця
img: vremennaya-registraciya.jpg
author: anna-ivanenko
--- 
Ця стаття буде особливо актуальною для іноземця, який приїхав в Україну з метою працевлаштування і перебування строку 
більше 90 днів, що автоматично означає – з метою отримання посвідки на тимчасове проживання. І одним з етапів отримання
такої посвідки є реєстрація місця проживання (по-народному –прописка). Цей етап ми і розглянемо в даній статті.

Допустимо, адреса, за якою вас потрібно зареєструвати у вас вже є.
 Далі потрібно внести інформацію про місце проживання або місце перебування іноземця із зазначенням адреси, до Єдиного
 державного демографічного реєстру. За цією адресою з Вами може вестися офіційне листування або вручення офіційної 
 кореспонденції .
Також відомості про місце проживання та місце перебування особи вносяться до посвідки на тимчасове проживання, посвідки
на постійне проживання, тимчасового посвідчення громадянина України.

 Реєстрація/зняття з реєстрації місця проживання/перебування здійснюється ДМС України в районах, районах у містах, містах 
 обласного, республіканського (Автономної Республіки Крим) значення  у день подання особою документів. Реєстрація місця проживання іноземця може бути здійснена з одночасним зняттям з реєстрації попереднього місця проживання.

Для реєстрації місця проживання іноземець або його законний представник (з довіреністю, в якій підтверджено його повноваження
та документом, який підтвержує особу) подає до територіального підрозділу ДМС України або до центру надання адміністративних 
послуг:

•	[письмову заяву про реєстрацію місця проживання](/pdf/Заява%20про%20реєстрацію%20місця%20проживаня.doc);

•	документ, до якого вносяться відомості про місце проживання;

•	квитанцію про сплату державного мита (на день опублікування статті -7 грн)

•	документи, що підтверджують право на проживання в житлі (наприклад, ордер, свідоцтво про право власності, договір найму 
(піднайму, оренди)). У разі відсутності зазначених документів реєстрація здійснюється за згодою власника/співвласників житла,
наймача та членів його сім’ї на реєстрацію місця проживання (для цього їм потрібно прийти особисто до тереторіальних органів ДМС України чи нотаріально засвідчити свою згоду). 

•	[заяву про зняття особи з реєстрації місця проживання ](/pdf/ЗАЯВА%20%20про%20зняття%20особи%20з%20реєстрації%20місця%20проживання.doc)
(у разі здійснення реєстрації місця проживання з одночасним зняттям з
реєстрації попереднього місця проживання).

**Також можна зареєструвати місце проживання на певний строк.**

 Для цього потрібно подати особисто чи законним представником (як завжди, з довіреністю, в якій підтверджено його повноваження
 та документом, який підтвержує особу):

•	[заяву про реєстрацію місця перебування особи](/pdf/ЗАЯВА%20%20про%20реєстрацію%20місця%20перебування%20особи.doc)

•	паспортний документ 

•	документи, що підтверджують право на проживання в житлі (наприклад, ордер, свідоцтво про право власності, договір найму
(піднайму, оренди)). У разі відсутності зазначених документів реєстрація здійснюється за згодою власника/співвласників житла,
наймача та членів його сім’ї на реєстрацію місця проживання (для цього їм потрібно прийти особисто до тереторіальних органів 
ДМС України чи нотаріально засвідчити свою згоду).
_______________
Таким чином адресу реєстрації іноземця ми зареєстрували. Впевнена, що корисною інформацією для багатьох буде і те, як іноземця
зняти з реєстрації місця проживання. Документи подаються особою, чи законним представником (з довіреністю, в якій підтверджено
його повноваження та документом, який підтвержує особу).

**Зняття з реєстрації місця проживання особи здійснюється на підставі:**

•	[заяви про зняття особи з реєстрації місця проживання](/pdf/ЗАЯВА%20%20про%20зняття%20особи%20з%20реєстрації%20місця%20проживання.doc), яка подається особою або її законним представником;

•	судового рішення, яке набрало законної сили, про позбавлення права власності на житлове приміщення або права користування
житловим приміщенням, про виселення, про визнання особи безвісно відсутньою або оголошення її померлою;

•	свідоцтва про смерть;

•	паспорта або паспортного документа, що надійшов з органу державної реєстрації актів цивільного стану, або документа про 
смерть, виданого компетентним органом іноземної держави, легалізованого в установленому порядку;

•	документів, які свідчать про припинення підстав для перебування на території України іноземців та осіб без громадянства 
(наприклад, копія рішення про скасування посвідки на тимчасове проживання чи посвідки на постійне проживання в Україні)

•	документів, які свідчать про припинення підстав на право користування житловим приміщенням (закінчення строку дії договору 
оренди, найму, піднайму житлового приміщення, строку навчання в навчальному закладі (у разі реєстрації місця проживання в 
гуртожитку навчального закладу на час навчання), відчуження житла та інших визначених законодавством документів).

Зняття з реєстрації відбувається в день звернення.

Зняття з реєстрації місця перебування особи значно простіше. Воно здійснюється на підставі [повідомлення про зняття з 
реєстрації місця перебування особи](/pdf/ПОВІДОМЛЕННЯ%20%20про%20зняття%20з%20реєстрації%20місця%20перебування%20особи%20.doc), 

Повідомлення може бути надіслано як поштою, так і подано особисто заявником, або його законним представником (з довіреністю,
в якій підтверджено його повноваження та документом, який підтвержує особу) до органу реєстрації. Відмітка про зняття з
реєстрації місця перебування до паспортного документа не вноситься.

Також потрібно додати, що якщо Ви виписалися і не вписалися за іншою адресою протягом 10 днів і минуло більше місяця, то 
потрібно буде сплатити штраф в паспортному столі (від одного до трьох неоподатковуваних мінімумів доходів громадян), а 
потім вже зі сплаченими штрафом йти і реєструватися в центрі адмінпослуг за новою адресою.

Таким чином ми розглянули питання, як вписати та виписати іноземця і тепер і ви знаєте, як це зробити. 
____________________
Інші корисні документи Ви можете знайти в розділі [Документы](http://itin.com.ua/content/documents.html)
